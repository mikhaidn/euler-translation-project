# Constructio linearum isochronarum in medio quocunque resistente

Notum est inter Geometras cycloidem ordinariam esse in medio non resistente isochronam seu tautochronam, vi gravitatis uniformiter versus centrum infinite distans tendente.
In medio quoque pro simplici celeritatum ratione resistente, isochronam esse eandem cycloidem, oftendit Vir summus, Newtonus in principiis suis Philofophiæ Naturalis Lib. II Prop. 26. Oppido autem miror, neminem adhuc quicquam de isochronis in aliis medii resistentis hypothefibus, non imaginariis, quemadmodum sunt hæ duæ dictæ, meditatum fuisse; cum tamen hæc egregia materia bene mereatur, quæ in Scientiæ de motu corporum in medio resistente augmentum profundius examinetur.
Ego, que hac in re inveni, quasque feliciter detexi curvas tautochronas in medio quomodocunque resistente, centro virium infinite diftante & uniformiter attrahente, hic cum publico communicabo, ut orbi literario-ansam præbeam, hanc materiaim penitius perscrutandi.
